\newpage
\chapter{Sociálne vyžitie}
Mimo tradičných matfyzáckych eventov, ako sú kapustnica, ples či majáles, o ktorých by si sa mal včas dozvedieť prostredníctvom obrazoviek pri vrátniciach, plagátov a Facebooku, sa v blízkom akademickom mestečku Mlyny nachádzajú ďalšie možnosti sociálneho vyžitia. Väčšinou sú koncentrované okolo rôznych centier, takže vždy je vhodné ísť sa informovať priamo tam.

\subsection*{Univerzitné pastoračné centrum sv. Jozefa Freinademetza}

Pod skratkou UPeCe si môžeme predstaviť najväčšie univerzitné pastoračné centrum v strednej Európe. Nachádza sa vo výškovej budove internátov, na "štúraku", vedľa papiernictiev. Neboj sa vstúpiť a spýtať sa chalanov na recepcii, čo kde nájdeš. Centrum poskytuje mimo pastoračných služieb (sväté omše, spovedanie, adorácie a i.) i študovne, kofolu, hroznovku a zákusky za dobrú cenu, plnohodnotnú kuchynu, klavír, spoločenské hry, biliard, stolný tenis i kalčeto, či miestnosti na stretávanie. Pri príležitosti začiatku akademického roka sa koná uvítacia svätá omša Veni Sancte (tento rok by sa mala uskutočniť {\veniSanctedd} \veniSancte), po ktorej sa môžeš (a nemusíš) začleniť do chodu UPeCe i Ty.
Na stránke \href{https://upc.uniba.sk}{\texttt{upc.uniba.sk}} si môžeš ďalšie informácie vyhľadať sám.


\subsection*{Kultúrne centrum Mlynská}

Kultúrne centrum, skrátene KCčko, je centrum zriadené priamo vysokoškolskými internátmi. Sídli v átriovom domku T, hneď oproti dolnej vrátnici, vchod nájdeš, keď svoje kroky nasmeruješ nie k jedálni Venza, ale po cestičke nadol. V jeho priestoroch môžete využiť útulnú kuchynku, posedieť si v klubovni, požičať si knižku z knižnice, zahrať spoločenské hry, pohostiť sa koláčikmi za dobrovoľný poplatok či využiť lezeckú stenu. Z ďalších kultúrnych a športových aktivít sú to language meetingy, gitarovice, literárne večery či cvičenia jogy.
 

\subsection*{Univerzitné pastoračné centrum Mosty}
UPC Mosty je oficiálnym reprezentantom Evanjelickej cirkvi augsburského vyznania (ECAV) a poskytuje bohoslužobné, pastoračné, výchovné a vzdelávacie programy. Centrum sídli v priestoroch (KLUB31 miesto pre teba, kancelária a poradňa) na Átriových domkoch blok G.
Viac sa dozvieš na \href{http://upcmosty.sk}{\texttt{upcmosty.sk}}.

\subsection*{Kluby}
V areáli internátov sa nachádzajú rôzne kluby, ktoré usporiadavajú diskotéky. Bližšie info získaš, keď počas svojich bezsenných nocí na internátoch otvoríš okno a započúvaš sa do rytmu bicích... %Takmer každoročnou akciou je i \emph{Hudba na Mlynoch - Párock na Mlynoch}, pokiaľ sa jej nemieniš zúčastniť, odporúčame Ti navštíviť svojich rodičov. 
%Boris: naposledy v roku 2019, zatiaľ suspendované zo Sprievodcu. 
 
\subsection*{Rôzne}
Keď už budeš mať všetkých integrálov pokrk, skús ísť načerpať energiu do vedľajšej Zoologickej záhrady. Stačí prejsť popri FEIke ku schodom (je ich tam presne 100) prejsť cez cestu, medzi RTVS a zastávkou \emph{ZOO} a popri dinosaurovi nájsť vchod. \\
Na jar je tiež vhodná návšteva Botanickej záhrady, ktorá sídli pri zastávke električiek a autobusov \emph{Botanická záhrada}. Botanická záhrada je súčasťou našej univerzity. Počas roka sa v botanickej záhrade konajú rôzne akcie (napr. v lete Letné koncerty či výstava skalničiek a iných druhov rastlín).\\

V každom ročnom období Ti odporúčame prechádzku \emph{Horským parkom}. Nachádza sa pri vozovni Hroboňova, neďaleko dopravného uzla Patrónka. Na 22-tich hektároch nájdeš nedotknutú flóru v strede rušného mesta, edukačný chodník či obnovenú horáreň. Dnes je to chránená oblasť so 4. stupňom ochrany.
