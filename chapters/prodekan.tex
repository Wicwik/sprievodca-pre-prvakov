\chapter{Úvodné slovo prodekana pre Bc. a Mgr. štúdium}

Milé študentky, milí študenti!\\

Dovoľte mi srdečne Vás privítať na pôde Fakulty matematiky, fyziky a informatiky Univerzity Komenského v Bratislave, ktorá je jednou z trinástich fakúlt najväčšej a najstaršej univerzity na Slovensku a je uznávanou inštitúciou aj na svetovej úrovni.\\

Naša fakulta spolupracuje na rôznych svetových projektoch. Patrí k vysokým školám s najnižšou nezamestnanosťou absolventov a naši absolventi patria k najlepšie finančne odmeňovaným po nástupe do praxe.\\

Ďakujeme Vám za Vašu dôveru, že ste si spomedzi všetkých možností na štúdium vybrali práve našu fakultu.\\

Uvedomujem si, že prechod na vysokoškolské štúdium môže byť náročný, a preto sa budeme snažiť Vám ho uľahčiť. S dôverou sa môžete obrátiť na Vašich garantov, tútorov, pedagógov, zamestnancov študijného oddelenia alebo aj priamo na mňa s akýmkoľvek problémom. Od Vás len očakávame poctivú prácu a svedomité štúdium, slušný prístup ku všetkým osobám na fakulte a toleranciu voči ostatným.\\

Prajem Vám veľa úspechov v štúdiu a cíťte sa na fakulte dobre.\\

RNDr. Kristína Rostás, PhD.,

prodekanka pre bakalárske a magisterské štúdium